---
title: Необхідні дані про служби для Office
ms.author: danbrown
author: DHB-MSFT
manager: laurawi
audience: ITPro
ms.topic: reference
ms.service: o365-proplus-itpro
localization_priority: Priority
ms.collection: Ent_O365
ms.custom:
- Ent_Office_ProPlus
- Ent_Office_Privacy
description: Ця стаття пропонує адміністраторам Office загальний огляд необхідних даних, які збираються про служби підключених можливостей у програмах Office.
hideEdit: true
ms.openlocfilehash: 7480869114096dc8f858ce2b1551575c6224ae64
ms.sourcegitcommit: 2c4bf05e77415559080766cc7d7f241e9f968108
ms.translationtype: HT
ms.contentlocale: uk-UA
ms.lasthandoff: 03/24/2021
ms.locfileid: "51181940"
---
# <a name="required-service-data-for-office"></a>Необхідні дані про служби для Office

> [!NOTE]
> Перелік продуктів Office, яких стосуються ці відомості про приватність, див. в статті [Елементи керування приватністю, доступні для продуктів Office](products-versions-privacy-controls.md).

До пакета Office входять клієнтські програми й [підключений функціонал](connected-experiences.md), розроблений для покращення ефективності роботи, спілкування та співпраці. Приклади підключених можливостей: сумісна робота над документом, що зберігається в службі OneDrive для бізнесу, або переклад документа Word на іншу мову.

Коли використовується підключений функціонал, дані надходять до корпорації Майкрософт і обробляються для надання вам цього функціоналу. Ці дані дуже важливі, тому що дають нам змогу надавати цей хмарний підключений функціонал. Ми називаємо ці дані необхідними службовими даними.

Необхідні службові дані можуть містити інформацію, яка стосується дій підключеного функціоналу, необхідних для підтримання безпеки відповідної служби, її актуальності та належного виконання. У разі використання підключеного функціоналу, який аналізує вміст, наприклад, Перекладу у Word, введений і вибраний для перекладу текст у документі також надсилається й обробляється, щоб забезпечити підключений функціонал. Необхідні службові дані також можуть містити відомості, необхідні підключеному функціоналу для виконання свого завдання, наприклад відомості про налаштування програми Office.

## <a name="example-of-required-service-data-for-a-connected-experience"></a>Приклад необхідних службових даних підключеного функціоналу

Розглянемо Дизайнер PowerPoint як інший приклад, щоб показати, які типи необхідних службових даних підключений функціонал надсилає до корпорації Майкрософт. Дизайнер PowerPoint допомагає покращити слайди, автоматично створюючи кілька варіантів оформлення на вибір. Коли ви додаєте вміст до слайда, Дизайнер непомітно шукає можливість професійно оформити цей вміст.

Необхідні службові дані, які Дизайнер PowerPoint надсилає до корпорації Майкрософт, можуть містити такі відомості:
- Текст або зображення, додані вами на слайд.
- Слайд, на якому ви працюєте, і макет слайда.
- Чи було оформлення належно застосовано до слайда.
- Чи відбулася взаємодія між PowerPoint і службою Дизайнера належним чином.

Ці необхідні службові дані потрібні, щоб засвідчити належну роботу Дизайнера PowerPoint.

## <a name="manage-required-service-data"></a>Керування необхідними службовими даними

Ви маєте змогу вибрати типи підключеного функціоналу для використання в Office і таким чином визначити, які необхідні службові дані будуть надсилатися до корпорації Майкрософт. Наприклад, Диктування у Word – це одна з частин підключеного функціоналу, яка аналізує ваш вміст. Якщо ви вирішите вимкнути підключений функціонал, який аналізує вміст, необхідні службові дані про Диктування у Word не надсилатимуться нам, оскільки Диктування у Word не працюватиме. За додатковими відомостями звертайтеся до статті [Вирішіть, чи цей підключений функціонал буде доступний](connected-experiences.md#choose-whether-these-connected-experiences-are-available-to-use).

Необхідні службові дані відокремлено від обов'язкових або необов'язкових [діагностичних даних](overview-privacy-controls.md#diagnostic-data-sent-from-microsoft-365-apps-for-enterprise-to-microsoft), які стосуються використання програмного забезпечення Office, що працює на вашому пристрої. Тому параметри конфіденційності, вибрані вами для обов'язкових або необов'язкових діагностичних даних, не впливають на те, чи надсилаються до корпорації Майкрософт необхідні службові дані.

Також до корпорації Майкрософт надсилаються необхідні службові дані про [базові служби](essential-services.md) Office, такі як служба ліцензування, яка підтверджує наявність ліцензії на використання Office. Незважаючи на те, що ви можете керувати більшістю підключеного функціоналу, доступного для вас та інших користувачів, якщо ви адміністратор організації, цей набір служб необхідний для функціонування Office, і тому його не можна вимикати. Дані для базових служб завжди надсилаються до корпорації Майкрософт і обробляються нею під час використання Office незалежно від того, як настроєно інші параметри конфіденційності.

Доступ до необхідних службових даних надається через запити на обслуговування даних (DSR). Докладні відомості див. у статтях [Декларація про конфіденційність корпорації Майкрософт](https://privacy.microsoft.com/privacystatement) і [Запити на обслуговування даних Office 365 для GDPR і CCPA](/microsoft-365/compliance/gdpr-dsr-office365).

Адміністратори організацій, щоб керувати підключеним функціоналом, можуть звернутися до цих статей:

- [Огляд елементів керування конфіденційністю в Програмах Microsoft 365 для підприємств](overview-privacy-controls.md)
- [Параметри політики для налаштування елементів керування конфіденційністю в Програмах Microsoft 365 для підприємств](manage-privacy-controls.md)
- [Параметри налаштування елементів керування конфіденційністю в Office для Mac](mac-privacy-preferences.md)
- [Параметри налаштування елементів керування конфіденційністю в Office на пристроях з iOS](ios-privacy-preferences.md)
- [Параметри політики для налаштування елементів керування конфіденційністю в Office на пристроях з Android](android-privacy-controls.md)
- [Налаштування елементів керування конфіденційністю у вебпрограмах Office за допомогою параметрів політики](office-web-privacy-controls.md)

## <a name="categories-of-required-service-data"></a>Категорії необхідних службових даних

Необхідні службові дані поділяються на такі категорії:

- Налаштування та оновлення ПЗ
- Використання продуктів і служб
- Швидкодія та безперебійність продуктів і служб
- Підключення та конфігурація пристрою

Відомості в цих категоріях дають корпорації Майкрософт змогу оцінити, чи є підключений функціонал або базові служби безпечними, актуальними та чи працюють належним чином.

Наприклад, інформація в категорії "Швидкодія та безперебійність продуктів і служб" може охоплювати несподівані проблеми (аварійне завершення роботи), сповільнену реакцію або низьку продуктивність, а також помилки функціональних можливостей.

Для категорії "Використання продуктів і служб" можна збирати інформацію, яка вказує, чи успішно запущено службу, що використовується підключеним функціоналом, і чи доступна вона.