---
title: Необхідні дані про служби для Office
ms.author: danbrown
author: DHB-MSFT
manager: laurawi
audience: ITPro
ms.topic: reference
ms.service: o365-proplus-itpro
localization_priority: Priority
ms.collection: Ent_O365
ms.custom:
- Ent_Office_ProPlus
- Ent_Office_Privacy
description: Ця стаття пропонує адміністраторам Office загальний огляд необхідних даних, які збираються про служби підключених можливостей у програмах Office.
hideEdit: true
ms.openlocfilehash: 76c30eddecbb84fecc5cb49c9691edcebc7c13b7
ms.sourcegitcommit: 0fd23324ba1364fa1f8dd1578adf25946adde90f
ms.translationtype: HT
ms.contentlocale: uk-UA
ms.lasthandoff: 08/07/2019
ms.locfileid: "36238501"
---
# <a name="required-service-data-for-office"></a>Необхідні дані про служби для Office 

> [!IMPORTANT]
> Інформація в цій статті стосується версії 1904 або новіших версій переліченого нижче клієнтського програмного забезпечення Office, інстальованого на комп’ютері з Windows.
> - Office 365 ProPlus і Office 365 Business
> - Office 365 персональний, Office 365 домашній або інші версії Office, які входять до передплати на Office 365.
> - Project і Visio, які входять до деяких планів передплати, як-от план Project Online професійний або Visio Online (план 2).
>
> Ця інформація також стосується версії 16.28 або новіших версій перелічених нижче програм Office для Mac: Excel, Outlook, OneNote, PowerPoint і Word.

До пакета Office входять клієнтські програми й підключені можливості, розроблені для покращення ефективності роботи, спілкування та співпраці. Приклади підключених можливостей: сумісна робота над документом, що зберігається в службі OneDrive для бізнесу, або переклад документа Word на іншу мову.

Необхідні дані про служби надзвичайно важливі, оскільки саме вони забезпечують надання, захист і виконання цих хмарних підключених можливостей. Існують три типи відомостей, що утворюють необхідні дані про службу.

- **Вміст користувачів**, тобто вміст, що створюється за допомогою Office, як-от текст, введений у документ Word, і використовується в поєднанні з підключеною можливістю.
- **Функціональні дані**, які містять відомості, необхідні підключеним можливостям для виконання завдання, наприклад відомості про налаштування програми.
- **Діагностичні дані служби**, тобто дані, що необхідні для забезпечення захисту, оновлення та роботи програми належним чином. Оскільки ці дані пов'язані лише з підключеними можливостями, вони не належать до обов'язкового чи необов'язкового рівнів діагностичних даних.

## <a name="example-of-required-service-data-for-a-connected-experience"></a>Приклад необхідних даних про служби підключених можливостей

Щоб краще зрозуміти необхідні дані про служби, нижче наведено приклад використання Дизайнера PowerPoint – підключеної можливості, яку можна використовувати під час створення слайдів для презентації. Дизайнер PowerPoint допомагає покращити слайди, автоматично створюючи кілька варіантів оформлення на вибір. Коли ви додаєте вміст до слайда, Дизайнер непомітно шукає можливість професійно оформити цей вміст.

Необхідні дані про служби надсилаються до корпорації Майкрософт, щоб доступні вам підключені можливості включали все, перелічене нижче.

- *Вміст користувачів*, такий як текст або зображення, що додано до слайду.
- *Функціональні дані*, наприклад, слайд над яким ви працюєте та його макет.
- *Діагностичні дані служби*, як-от події, що повідомляють, чи правильно застосована ідея оформлення слайду та чи виконані виклики служб належним чином.

## <a name="view-and-manage-required-service-data"></a>Перегляд і керування необхідними даними про служби

Діагностичні дані служби можна переглядати за допомогою засобу перегляду діагностичних даних. Докладні відомості див. в розділі [Приклади подій для діагностичних даних служби](#examples-of-events-for-service-diagnostic-data).

Ви маєте змогу вибрати типи підключених можливостей для використання в Office і таким чином визначити, які необхідні дані служби будуть надсилатися. Наприклад, Дизайнер PowerPoint – це одна з кількох підключених можливостей, яка аналізує ваш вміст. Якщо ви вирішите вимкнути підключені можливості, які аналізують вміст, необхідні дані про Дизайнер PowerPoint не надсилатимуться нам, оскільки Дизайнер PowerPoint не працюватиме.

Також до корпорації Майкрософт надсилаються необхідні дані про основні служби Office, такі як служба ліцензування, що підтверджує наявність ліцензії на використання Office. Ці дані для основних служб надсилаються незалежно від будь-яких інших указаних вами настройок конфіденційності.

Докладні відомості див. в таких статтях:

- [Підключені можливості в Office](connected-experiences.md)
- [Основні служби для Office](essential-services.md)
- [Використання засобу перегляду діагностичних даних з Office](https://support.office.com/article/cf761ce9-d805-4c60-a339-4e07f3182855)

Адміністратору організації також можуть бути корисними такі ресурси:

- [Огляд елементів керування конфіденційністю в Office 365 ProPlus](overview-privacy-controls.md)
- [Параметри політики для налаштування елементів керування конфіденційністю в Office 365 ProPlus](manage-privacy-controls.md)
- [Параметри налаштування елементів керування конфіденційністю в Office для Mac](mac-privacy-preferences.md)

## <a name="examples-of-events-for-service-diagnostic-data"></a>Приклади подій для діагностичних даних служби

Діагностичні дані служби відображаються в засобі перегляду діагностичних даних і об’єднуються в ті самі категорії, які використовуються для обов'язкових і необов'язкових діагностичних даних. Наприклад, *Використання продуктів і служб* або *Якість роботи продуктів і служб*.

Події для діагностичних даних служби надають нам необхідні відомості про те, чи працює підключена можливість, як потрібно користувачеві. Наприклад, чи успішно запустилася служба, яка використовується підключеною можливістю та чи була вона доступна, коли потрібно, чи мали місце помилки або інші неочікувані проблеми (аварійні завершення роботи) під час взаємодії зі службою, а також швидкість реакції або продуктивність служби.

У таблиці нижче наведено приклади деяких подій для діагностичних даних служби.

| **Назва**      | **Опис**    |
| ---------- | --------------------- |
| Office.Excel.Coauth.SaveXrr     | Подія, яка виникає в Excel під час використання служби співпраці та повідомляє про окремі редакції, записувані до журналу редакцій. Це забезпечує контроль затримки та вказує на помилки в Excel, пов'язані зі співпрацею.  |
| Office.Excel.Coauth.CloseWorkbook  | Подія, яка виникає в Excel під час використання служби співпраці та повідомляє про закриття книги. Це необхідно для визначення помилок перезавантаження й автоматичного оновлення. Ця подія забезпечує вимірювання успішності роботи служби співпраці.   |
| Office.Security.OCX.NonTrustedEncounter    | Подія, яка виникає в програмах Office (зокрема у Word, Excel, Outlook, PowerPoint і Visio), коли користувач відкриває ненадійний документ із елементом керування ActiveX. Вона служить для узагальненої оцінки використання елементів керування ActiveX, вбудованих у документи Office, і спонукання до вжиття заходів у відповідь на інциденти з безпекою.  |
| Office.Security.UrlReputation.GetUrlReputation | Подія, яка виникає в програмах Office (зокрема у Word, Excel, Outlook, PowerPoint, Visio та Publisher) і відстежує успіх або невдачу викликів безпечних посилань. Вона дає змогу перевірити, чи працює служба безпечних посилань належним чином, і діагностувати проблеми.  |
| Office.Voice.VoiceManager.StreamingAudio   | Подія, яка виникає в програмах Office (зокрема у Word, Outlook і PowerPoint) і надає відомості про стан потокового передавання аудіо до служби мовлення. Ця подія містить відомості про розмір переданих аудіоданих і про всі помилки, які могли виникнути. Ці відомості використовуються, щоб контролювати стан служби та діагностувати проблеми, про які можуть сповіщати клієнти. |
