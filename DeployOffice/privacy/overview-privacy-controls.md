---
title: Огляд елементів керування конфіденційністю в Програмах Microsoft 365 для підприємств
ms.author: danbrown
author: DHB-MSFT
manager: laurawi
audience: ITPro
ms.topic: conceptual
ms.service: o365-proplus-itpro
localization_priority: Priority
ms.collection:
- Ent_O365
- M365-modern-desktop
ms.custom:
- Ent_Office_ProPlus
- Ent_Office_Privacy
description: Тут адміністратори Office можуть отримати загальне уявлення про елементи керування конфіденційністю служби "Програми Microsoft 365 для підприємств" (раніше іменованої Office 365 ProPlus), включно з діагностикою даних і підключеними функціоналами.
hideEdit: true
ms.openlocfilehash: e22388cb73a539e13f67163bf0b0e949b10be349
ms.sourcegitcommit: 3890a23390edd0b5fdb2cf33613ec0778566cf97
ms.translationtype: HT
ms.contentlocale: uk-UA
ms.lasthandoff: 05/01/2020
ms.locfileid: "43993171"
---
# <a name="overview-of-privacy-controls-for-microsoft-365-apps-for-enterprise"></a>Огляд елементів керування конфіденційністю в Програмах Microsoft 365 для підприємств

Корпорація Майкрософт надає відомості та елементи керування, що допоможуть визначити, як саме збирати та використовувати дані, працюючи в Програмах Microsoft 365 для підприємств (раніше іменовано Office 365 ProPlus).

Починаючи з версії 1904 Програм Microsoft 365 для підприємств, надаються нові, оновлені та покращені елементи керування конфіденційністю для таких областей:
- ***Діагностичні дані*** зібрані та надіслані у корпорацію Майкрософт про клієнтське програмне забезпечення Office, що використовується на комп'ютерах з Windows в організації.
- ***Підключені можливості*** які використовують хмарні функції, що надають розширені можливості Office вам та вашим користувачам.

Разом з цим з'явилися нові та оновлені елементи інтерфейсу та параметри політики.

> [!IMPORTANT]
> - Ці зміни застосовуються до Access, Excel, OneNote, Outlook, PowerPoint, Publisher і Word.
> - Ці зміни також застосовуються до наведених нижче версій програм.
>   - Версія 16.28 або новіші версії таких програм Office для Mac: Excel, Outlook, OneNote, PowerPoint і Word.
>   - Версія 1904 та новіші версії Project і Visio для настільних комп’ютерів із певними планами передплати, як-от план Project (план 5) або план Visio (план 2).
> - Ці елементи керування конфіденційністю включено до версії 1908 або пізнішої щопіврічного каналу оновлення та щопіврічного цільового каналу оновлення.
> - Ці елементи керування конфіденційністю доступні для Excel, OneNote, PowerPoint і Word для версії iOS 2.30 і новіших, а також для Переглядача Visio для iOS версії 1.17 і новіших.
> - Ці елементи керування конфіденційністю доступні для Excel, PowerPoint і Word для версії Android 16.0.12226.10000 і новіших, а також для OneNote для Android версії 16.0.12228.20004 і новіших.
> - У більшості програм інтернет-версії Office використовується новий елемент керування конфіденційністю для [необов'язкових підключених можливостей](optional-connected-experiences.md). Серед них інтернет-версія Excel, інтернет-версія OneNote, інтернет-версія PowerPoint, інтернет-версія Visio та інтернет-версія Word. Ви можете налаштувати відповідний [параметр політики](manage-privacy-controls.md#policy-setting-for-optional-connected-experiences) за допомогою [служби хмарної політики Office](../overview-office-cloud-policy-service.md).
> - Нові та покращені елементи керування конфіденційністю поширяться також на додаткових клієнтів Office, включно з Teams і мобільними програмами. Докладні відомості про ці зміни з'являться у найближчі місяці. Ми продовжуємо ретельно прислухатися до ваших відгуків і вдосконалювати всі клієнти та служби Office 365 (і Microsoft 365).

## <a name="diagnostic-data-sent-from-microsoft-365-apps-for-enterprise-to-microsoft"></a>Діагностичні дані, надіслані зі служби "Програми Microsoft 365 для підприємств" до корпорації Майкрософт

Діагностичні дані служать для підтримання безпеки та актуальності Office, виявлення, діагностування та вирішення проблем, а також для вдосконалення продукту. До цих даних не входить ім’я користувача або адреса електронної пошти, вміст файлів, а також відомості про програми, не пов’язані з Office.

Ці діагностичні дані зібрані та надіслані у корпорацію Майкрософт про клієнтське програмне забезпечення Office, що використовується на комп'ютерах з Windows в організації.

Існує три рівні діагностичних даних клієнтського програмного забезпечення для Програм Microsoft 365 для підприємств, з яких можна вибрати:

- **Обов'язкові** Мінімальні дані, що необхідні для забезпечення захисту, оновлення та правильної роботи Office на пристрої де його встановлено.

- **Необов’язкові** Додаткові дані, що дають змогу удосконалювати продукт, а також надають розширені відомості для виявлення, діагностики та вирішення проблем.

- **Ніякі** Діагностичні дані про клієнтське програмне забезпечення Office, що встановлено на пристрої користувача не збираються та не відправляються. Проте цей варіант суттєво обмежує можливості визначити, діагностувати та виправити проблеми, що можуть виникнути при роботі з Office.

Обов'язкові діагностичні дані можуть містити відомості про версію Office, що встановлено на пристрої, або відомості про аварійне завершення роботи програм Office під час спроби відкрити документи. Необов'язкові діагностичні дані можуть містити відомості про необхідний час для збереження документа, що вказує на проблему пов'язану зі збереженням на пристрій.

Необов’язкові діагностичні дані збираються разом із обов’язковими.

Адміністратор організації може використовувати параметри політики, щоб вибрати рівень діагностики надісланих даних. Необов'язкові діагностичні дані надсилаються до корпорації Майкрософт, якщо не змінити параметр. Надання необов'язкових діагностичних даних надає змогу технічним спеціалістам корпорації Майкрософт краще визначати, діагностувати та виправляти проблеми, щоб зменшити їх наслідки для вашої організації.

Користувачі не зможуть змінити рівень діагностики даних на своїх пристроях, якщо вони ввійшли в службу Office з облікового запису організації, який іноді називають робочим або навчальним.

Ці діагностичні дані не містять ім’я користувачів, адреси електронної пошти, або вміст файлів Office. Наша система створює унікальний ідентифікатор пов'язаний із діагностичними даними користувача. Отримавши діагностичні дані про те, що одна з наших програм аварійно завершилася 100 разів, цей унікальний ідентифікатор дає зрозуміти, чи завершилася програма 100 разів у одного користувача, чи один раз у 100 різних користувачів. Цей унікальний ідентифікатор не використовується для визначення певного користувача.

Щоб переглянути діагностичні дані, що надсилаються до корпорації Майкрософт, скористайтеся безкоштовним засобом перегляду діагностичних даних, який можна завантажити та встановити з магазину Microsoft Store.

Докладні відомості див. в таких статтях:

- [Обов’язкові діагностичні дані в Office](required-diagnostic-data.md)
- [Необов’язкові діагностичні дані для Office](optional-diagnostic-data.md)
- [Параметри політики для налаштування елементів керування конфіденційністю в Програмах Microsoft 365 для підприємств](manage-privacy-controls.md)
- [Параметри налаштування елементів керування конфіденційністю в Office для Mac](mac-privacy-preferences.md)
- [Параметри налаштування елементів керування конфіденційністю в Office на пристроях з iOS](ios-privacy-preferences.md)
- [Параметри політики для налаштування елементів керування конфіденційністю в Office на пристроях з Android](android-privacy-controls.md)
- [Використання засобу перегляду діагностичних даних з Office](https://support.office.com/article/cf761ce9-d805-4c60-a339-4e07f3182855)

## <a name="connected-experiences-for-microsoft-365-apps-for-enterprise"></a>Підключені функціонали для Програм Microsoft 365 для підприємств

До пакета Програм Microsoft 365 для підприємств входять клієнтські програми й підключені функціонали, розроблені для покращення ефективності роботи, спілкування та співпраці. Серед прикладів підключених можливостей можна навести спільну роботу над документом, який зберігається в службі OneDrive для бізнесу, або переклад вмісту документа Word на іншу мову.

Ми розуміємо потребу вибирати, які типи підключених можливостей зробити доступними для ваших користувачів під час роботи в програмах Office. Адміністратор організації матиме параметри політики, які дають змогу вибрати, чи потрібно надавати користувачам такі типи підключених можливостей:

- **Можливості, що аналізують вміст**Можливості, що використовують вміст Office і надають рекомендації з дизайну, пропозиції з редагування, висновки про дані та подібні функції. Наприклад, дизайнер PowerPoint або редактор Word.

- **Можливості, що завантажують вміст із мережі**Можливості, що дають змогу знайти та завантажити вміст із мережі, зокрема шаблони, зображення, об'ємні моделі, відео та довідкові матеріали для доповнення ваших документів. Наприклад, шаблони Office або компонувальник презентації PowerPoint.

Наприклад, можна надати користувачам підключені можливості, які завантажують вміст із мережі, замість можливостей, що аналізують цей вміст. Якщо не настроїти ці параметри політики, користувачам будуть доступні всі підключені можливості.

Крім того, передбачено параметр політики, який надає змогу вимкнути ці підключені можливості, а разом з ними й інші, такі як співавторство в документах і онлайнове сховище для файлів. Але навіть якщо використовувати цей параметр політики, щоб вимкнути всі підключені можливості, деякі функції Office залишатимуться доступними, як-от синхронізація поштової скриньки в Outlook, використання Teams або Skype для бізнесу, а також основні послуги наведені нижче.

Якщо вирішите не надавати користувачам підключені можливості певного типу, відповідні команди на стрічці або в меню будуть затінені, або буде з’являтися повідомлення про помилку, якщо спробувати скористатися такою підключеною можливістю.

Ваші користувачі не зможуть вмикати або вимикати підключені можливості, якщо вони ввійшли в Office, указавши облікові дані своєї організації, також іноді звані робочим або навчальним обліковим записом.

Докладні відомості див. в таких статтях:

- [Підключені можливості в Office](connected-experiences.md)
- [Параметри політики для налаштування елементів керування конфіденційністю в Програмах Microsoft 365 для підприємств](manage-privacy-controls.md)
- [Параметри налаштування елементів керування конфіденційністю в Office для Mac](mac-privacy-preferences.md)
- [Параметри налаштування елементів керування конфіденційністю в Office на пристроях з iOS](ios-privacy-preferences.md)
- [Параметри політики для налаштування елементів керування конфіденційністю в Office на пристроях з Android](android-privacy-controls.md)

## <a name="optional-connected-experiences-for-microsoft-365-apps-for-enterprise"></a>Необов’язкові підключені функціонали для Програм Microsoft 365 для підприємств

На додачу до підключених функціоналів, згаданих вище, які входять до складу Програм Microsoft 365 для підприємств, існують необов’язкові підключені функціонали, доступ до яких можна надати користувачам з обліковим записом організації. Це, наприклад, функції LinkedIn Укладача резюме у Word або функція 3D Maps в Excel, яка використовує службу Bing.

Комерційні угоди вашої організації з корпорацією Майкрософт не поширюються на ці необов'язкові підключені можливості, які регулюються окремими умовами та положеннями. Необов'язкові підключені можливості запропоновані корпорацією Microsoft безпосередньо вашим користувачам регулюються [угодою Microsoft про надання послуг](https://www.microsoft.com/servicesagreement),а не [умовами надання послуг веб-службами](https://www.microsoft.com/licensing/product-licensing/products).

Оскільки ці необов'язкові підключені можливості регулюються окремими умовами та положеннями, ви керуєте ними окремо від підключених можливостей наведених вище. Адміністратор організації може використовувати параметр політики, щоб вибрати, чи зробити ці необов'язкові підключені можливості доступними для користувачів у вигляді групи. Якщо ці параметри політики не настроєно, ці необов'язкові підключені можливості будуть доступні вашим користувачам.

Навіть якщо ви вирішите зробити ці необов'язкові підключені можливості доступними вашим користувачам, вони матимуть змогу вимкнути їх групою, вибравши елемент [Настройки конфіденційності облікового запису](https://support.office.com/article/3e7bc183-bf52-4fd0-8e6b-78978f7f121b). Користувачі матимуть цей варіант лише якщо вони ввійшли в Office, указавши облікові дані своєї організації (іноді звані робочим або навчальним обліковим записом), а не за допомогою особистої електронної адреси.

Докладні відомості див. в таких статтях:

- [Огляд необов’язкових підключених можливостей Office](optional-connected-experiences.md)
- [Параметри політики для налаштування елементів керування конфіденційністю в Програмах Microsoft 365 для підприємств](manage-privacy-controls.md)
- [Параметри налаштування елементів керування конфіденційністю в Office для Mac](mac-privacy-preferences.md)
- [Параметри налаштування елементів керування конфіденційністю в Office на пристроях з iOS](ios-privacy-preferences.md)
- [Параметри політики для налаштування елементів керування конфіденційністю в Office на пристроях з Android](android-privacy-controls.md)

## <a name="required-service-data-for-connected-experiences"></a>Необхідні дані про службу для підключених можливостей

Необхідні дані про службу – це дані, що дозволяють надавати хмарні підключені можливості та забезпечувати їм належний захист і виконання. Існують три типи відомостей, що утворюють необхідні дані про службу.

- **Вміст користувачів**, тобто вміст, що створюється за допомогою Office, як-от текст, введений у документ Word.
- **Функціональні дані**, які містять відомості, необхідні підключеним можливостям для виконання завдання, наприклад відомості про налаштування програми.
- **Діагностичні дані служби**, тобто дані, що необхідні для забезпечення захисту, оновлення та роботи програми належним чином. Оскільки ці дані пов'язані лише з підключеними можливостями, вони не належать до обов'язкового чи необов'язкового рівнів діагностичних даних.

Щоб краще зрозуміти необхідні дані про служби, нижче наведено приклад використання Дизайнера PowerPoint – підключеної можливості, яку можна використовувати під час створення слайдів для презентації. Дизайнер PowerPoint допомагає покращити слайди, автоматично створюючи кілька варіантів оформлення на вибір. Коли ви додаєте вміст до слайда, Дизайнер непомітно шукає можливість професійно оформити цей вміст.

Необхідні дані про служби надсилаються до корпорації Майкрософт, щоб доступні вам підключені можливості включали все, перелічене нижче.

- *Вміст користувачів*, такий як текст або зображення, що додано до слайду.
- *Функціональні дані*, наприклад, слайд над яким ви працюєте та його макет.
- *Діагностичні дані служби*, як-от події, що повідомляють, чи правильно застосована ідея оформлення слайду та чи виконані виклики служб належним чином.

Якщо ви вирішите не надавати користувачам категорію підключених можливостей, що містить Дизайнер PowerPoint, функцію буде вимкнено і жодні із цих даних не будуть надіслані.

Докладні відомості див. в статті [Необхідні дані про служби для Office](required-service-data.md).

## <a name="essential-services-for-microsoft-365-apps-for-enterprise"></a>Основні служби для Програм Microsoft 365 для підприємств

Також існує набір служб, необхідних для роботи Програм Microsoft 365 для підприємств, які не можна вимкнути. Наприклад, служба ліцензування, що підтверджує наявність ліцензії на використання Програм Microsoft 365 для підприємств. Ми збираємо та надсилаємо до корпорації Майкрософт необхідні дані про ці служби незалежно від будь-яких інших параметрів, які ви могли вказати.

Докладні відомості див. в статті [Основні служби для Office](essential-services.md).

## <a name="related-topics"></a>Пов’язані теми
- [Правила забезпечення конфіденційності в корпорації Майкрософт](https://privacy.microsoft.com/)
- [Конфіденційність Windows](https://docs.microsoft.com/windows/privacy/)
