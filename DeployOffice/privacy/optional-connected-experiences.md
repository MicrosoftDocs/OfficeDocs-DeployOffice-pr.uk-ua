---
title: Огляд необов’язкових підключених можливостей Office
ms.author: danbrown
author: DHB-MSFT
manager: laurawi
audience: ITPro
ms.topic: reference
ms.service: o365-proplus-itpro
localization_priority: Priority
ms.collection: Ent_O365
ms.custom:
- Ent_Office_ProPlus
- Ent_Office_Privacy
description: Ця стаття пропонує адміністраторам Office інформацію про необов'язкові підключені можливості, зокрема, про застосовні умови користування ними.
hideEdit: true
ms.openlocfilehash: c3d6489603ff5cdc5f7a0ea4f187fb24438aeb35
ms.sourcegitcommit: 02c4120c0b10bfe378d21d60699ae49aaef97834
ms.translationtype: HT
ms.contentlocale: uk-UA
ms.lasthandoff: 10/15/2019
ms.locfileid: "37510102"
---
# <a name="overview-of-optional-connected-experiences-in-office"></a>Огляд необов’язкових підключених можливостей Office

Для робочих або навчальних облікових записів адміністратор організації може надавати можливість використання однієї або кількох хмарних служб (також званих "необов'язковими підключеними можливостями") під час використання програм Office 365 ProPlus. Ці хмарні служби необов’язкові. Ви можете користуватися ними за власним бажанням. Вони надаються вам на умовах [Угоди про використання служб Microsoft](https://www.microsoft.com/servicesagreement) і [декларації про конфіденційність](https://privacy.microsoft.com/). У деяких випадках також можуть застосовуватися інші умови. У цій статті наведено перелік хмарних служб, додатково пояснено їхні умови використання і показано, як вимкнути або ввімкнути їх у будь-який час.

> [!NOTE]
> Адміністратори можуть переглянути наступні статті, щоб дізнатися, як дозволити або обмежити використання необов’язкових підключених можливостей.
> - [Параметри політики для налаштування елементів керування конфіденційністю в Office 365 ProPlus](manage-privacy-controls.md)
> - [Параметри налаштування елементів керування конфіденційністю в Office для Mac](mac-privacy-preferences.md)
> - [Параметри налаштування елементів керування конфіденційністю в Office на пристроях з iOS](ios-privacy-preferences.md)

### <a name="if-you-use-these-services-what-terms-of-use-do-you-need-to-agree-to"></a>Якщо ви користуєтеся цими службами, які умови використання ви маєте прийняти?

Важливо знати, що ці необов'язкові хмарні служби не підпадають під надану вашій організації ліцензію корпорації Майкрософт. Натомість ліцензія на них надається безпосередньо вам. Користуючись цими необов'язковими хмарними службами, ви також приймаєте положення [Угоди про використання служб Microsoft](https://www.microsoft.com/servicesagreement) і [декларації про конфіденційність](https://privacy.microsoft.com/). Залежно від використовуваної служби можуть також застосовуватися додаткові положення. У більшості випадків користування цими службами безкоштовне. Якщо за користування стягується плата (наприклад, для деяких [надбудов Office](https://support.office.com/article/16278816-1948-4028-91E5-76DCA5380F8D), пропонованих для завантаження через Магазин Office), ви будете заздалегідь поінформовані про це.

## <a name="experiences-that-rely-on-bing"></a>Можливості, які залежать від Bing

Деякі хмарні служби базуються на платформі Microsoft Bing. Платформа Microsoft Bing існує окремо від Office 365 ProPlus і регулюється корпорацією Майкрософт незалежно від Office 365 ProPlus. У програмах Office 365 ProPlus вона використовується в таких підключених можливостях: [3D Maps](https://support.office.com/article/6b56a50d-3c3e-4a9e-a527-eea62a387030), [Картодіаграми](https://support.office.com/article/f2cfed55-d622-42cd-8ec9-ec8a358b593b), [Вставлення зображень з Інтернету](https://support.office.com/article/3C51EDF4-22E1-460A-B372-9329A8724344), [Вставлення 3D-моделей з Інтернету](https://support.office.com/article/ec5feb79-b0af-47f6-a885-151fcc88ac0a), [Компонувальник презентації PowerPoint](https://support.office.com/article/4784f273-0b2c-456c-9c89-24e5b977c224), [Дослідник](https://support.office.com/article/1728f286-8702-4d72-8169-ab7677ca0e1f) та [Інтелектуальний пошук](https://support.office.com/article/debf2083-5ac0-4739-8667-ae2467bec044). Ці можливості надаються вам на умовах [Угоди про використання служб Microsoft](https://www.microsoft.com/servicesagreement) і підпадають під [декларацію про конфіденційність](https://privacy.microsoft.com/). Будь-які пошукові запити, які ви надсилаєте до організації Office 365 ProPlus під час використання цих служб, передаються до Microsoft Bing. Організація Bing не пов’язує їх із вами.

## <a name="experiences-that-rely-on-linkedin"></a>Можливості, які залежать від LinkedIn

[Укладач резюме](https://support.office.com/article/444ff6f0-ef74-4a9c-9091-ffd7a9d1917a) в програмі Word надає підключену можливість, пов’язану з LinkedIn. Він пропонує ідеї для вашого резюме. LinkedIn – це інша компанія, якою володіє корпорація Майкрософт. До користування Укладачем резюме застосовуються [Користувацька угода та Політика конфіденційності LinkedIn](https://www.linkedin.com/legal/user-agreement), на додаток до [Угоди про використання служб Microsoft](https://www.microsoft.com/servicesagreement) і [декларації про конфіденційність](https://privacy.microsoft.com/). Будь-які пошукові запити, які ви надсилаєте до організації Office 365 ProPlus під час використання цих служб, передаються до LinkedIn. Організація LinkedIn не пов’язує їх із вами. Щоб користуватися цією хмарною послугою, обліковий запис LinkedIn не потрібен.

Примітка. Описана нижче настройка конфіденційності не діє на можливості, які потребують підключення вашого облікового запису LinkedIn до робочого або навчального облікового запису Microsoft. Щодо керування такими можливостями (як-от відомості LinkedIn на [картці профілю](https://support.office.com/article/e80f931f-5fc4-4a59-ba6e-c1e35a85b501) в програмі Outlook) звертайтеся до статті [Зв’яжіть облікові записи LinkedIn і Microsoft](https://support.office.com/article/dc81cc70-4d64-4755-9f1c-b9536e34d381).

## <a name="experiences-that-rely-on-other-microsoft-owned-online-services-andor-services-owned-by-third-parties"></a>Можливості, які залежать від інших онлайнових служб корпорації Майкрософт і (або) служб, які належать третім особам

### <a name="office-store"></a>Магазин Office 

Користування сайтом Магазину Office регулюється [Угодою про використання служб Microsoft](https://www.microsoft.com/servicesagreement) і [декларацією про конфіденційність](https://privacy.microsoft.com/). Проте будь-які [надбудови Office](https://support.office.com/article/16278816-1948-4028-91E5-76DCA5380F8D), які ви завантажуєте в Магазині Office, підпадають під умови використання постачальника цих надбудов. До таких постачальників можуть належати різноманітні організації або компанії, і деякі з них можуть стягувати плату за користування. Щоб з’ясувати, які умови діють, і вирішити, чи погоджуватися на умови використання, які пропонує організація, вам буде потрібно переглянути дозволи, декларацію про конфіденційність та умови ліцензії на кожну надбудову.

### <a name="insert-online-video"></a>Вставлення онлайнового відео

Можливість [Вставлення онлайнового відео](https://support.office.com/article/8340EC69-4CEE-4FE1-AB96-4849154BC6DB) дає змогу вставляти відеофайли в документ. Ця можливість підпадає під [Угоду про використання служб Microsoft](https://www.microsoft.com/servicesagreement) і [декларацію про конфіденційність](https://privacy.microsoft.com/). Можуть застосовуватися додаткові умови в разі доступу до вмісту зі сторонніх джерел. Наприклад, у разі підключення до YouTube застосовуються [умови використання](https://www.youtube.com/t/terms) та [декларація про конфіденційність](https://policies.google.com/privacy) цієї служби. У майбутньому корпорація Майкрософт може задіяти інших постачальників відеоматеріалів.

### <a name="microsoft-error-reporting-program-merp"></a>Служба звітування про помилки Microsoft (MERP) 

Служба MERP підключається до служби Watson.microsoft.com, щоб передавати діагностичні дані, коли клієнтські програми Office, які запускаються на пристроях Mac, аварійно завершують роботу. Служба належить корпорації Майкрософт, і до неї застосовуються умови [Угоди про використання служб Microsoft](https://www.microsoft.com/servicesagreement) і [Декларації корпорації Майкрософт про конфіденційність](https://privacy.microsoft.com/). Служба MERP не розповсюджується на клієнтські програми Office, які виконуються в ОС Windows.

### <a name="research"></a>Довідкові матеріали

Можливість [Довідкові матеріали](https://support.office.com/article/b862efc5-9a7b-4f88-a23d-93712d6e4397) підключається до хмарних служб, щоб отримувати відомості зі словника, тезауруса, результати перекладу та пошуку слів. За замовчуванням ця можливість підключається до служб корпорації Майкрософт, до яких застосовуються [Угода про використання служб Microsoft](https://www.microsoft.com/servicesagreement) і [декларація про конфіденційність](https://privacy.microsoft.com/). "Довідкові матеріали" дозволяють додавати інших постачальників послуг. У разі використання іншого постачальника послуг можуть застосовуватися додаткові умови.

> [!NOTE]
> "Довідкові матеріали" та "Дослідник" – це різні можливості. У новіших версіях Office на додачу до "Довідкових матеріалів" пропонується інша можливість, яка має назву "Дослідник". "Дослідник" – це нова служба на платформі Bing, описана вище в розділі [Можливості, які залежать від Bing](#experiences-that-rely-on-bing).

### <a name="weather-bar-in-outlook"></a>Панель погоди в Outlook

На [панелі погоди](https://support.office.com/article/d11b7532-7c58-489e-8103-5cc5d727b06b) в програмі Outlook відображається прогноз погоди для вибраних вами місць. Під час використання панель погоди в Outlook за замовчуванням підключається до служби MSN Погода. Служба MSN належить корпорації Майкрософт, і до неї застосовуються умови [Угоди про використання служб Microsoft](https://www.microsoft.com/servicesagreement) і [Декларації корпорації Майкрософт про конфіденційність](https://privacy.microsoft.com/). У процесі використання панелі погоди з MSN Погода корпорація Майкрософт не визначає вашого розташування, і вибрані вами місця для прогнозу не пов’язуються з вами. Цю [стандартну настройку можна змінити](https://docs.microsoft.com/office/client-developer/outlook/weather/extending-the-weather-bar-in-outlook), щоб підключатися до інших постачальників прогнозу погоди. Якщо ви вирішили використовувати іншого постачальника прогнозу, перегляньте декларацію про конфіденційність і умови ліцензії цього постачальника, щоб з’ясувати, які умови застосовуються.

## <a name="experiences-that-allow-you-to-submit-feedback"></a>Можливості, які дають змогу надсилати відгук

### <a name="help--feedback"></a>Довідка > Надіслати відгук

Якщо у програмі Office 365 ProPlus вибрати команди **Довідка** > **Надіслати відгук** і надати відгук або відповісти на одне з запрошень на наше опитування "Ваш відгук стане в нагоді", надана вами інформація надсилається до корпорації Майкрософт і застосовуються положення [Угоди про використання служб Microsoft](https://www.microsoft.com/servicesagreement) і [політики конфіденційності](https://privacy.microsoft.com/). Під час надсилання відгуку за допомогою кнопки "Відгук" можна за бажанням надіслати вашу адресу електронної пошти та (або) знімок екрана. Ця інформація не є обов’язковою.  

#### <a name="outlook-is-an-exception"></a>Виняток становить Outlook

Команда **Довідка** > **Надіслати відгук** у програмі Outlook діє інакше, ніж команда **Довідка** > **Надіслати відгук** в інших програмах Office 365 ProPlus. Надсилаючи відгук за допомогою команди **Довідка** > **Надіслати відгук** в Outlook, ви дозволяєте корпорації Майкрософт читати журнали програми Outlook з метою виправлення потенційних проблем із продуктивністю. Ці журнали можуть містити особисті відомості, як-от ваше ім'я, адресу електронної пошти, вміст ваших електронних листів або умови пошуку. Ця послуга надається за наданою вашій організації ліцензії корпорації Майкрософт. Тому, якщо ви вирішите надіслати відгук за допомогою кнопки "Відгук" у програмі Outlook, вам не потрібно укладати окрему угоду з корпорацією Майкрософт, і настройка конфіденційності, описана в цій статті, не застосовується.

### <a name="help--suggest-a-feature"></a>Запропонувати функцію

"Запропонувати функцію" – це можливість, яка дає змогу надсилати ваші ідеї щодо використання програми Outlook. Ваші пропозиції спрямовуються безпосередньо до сторонньої служби, яка називається UserVoice. У разі надсилання ідей за допомогою можливості "Запропонувати функцію" застосовуються [умови надання послуг і політика конфіденційності UserVoice](https://outlook.uservoice.com/tos).

## <a name="how-to-determine-if-your-admin-has-given-you-the-ability-to-use-optional-connected-experiences"></a>Як з’ясувати, чи дозволив вам адміністратор використовувати необов'язкові підключені можливості

Щоб визначити, чи дозволив вам адміністратор використовувати будь-які необов'язкові підключені можливості у програмі Office 365 ProPlus на пристрої Windows, виберіть команди **Файл** > **Обліковий запис** > **Конфіденційність облікового запису**, а потім виберіть **Керування настройками**. Якщо адміністратор не дав вам такого дозволу, ви побачите повідомлення: "Адміністратор вашої організації керує настройками конфіденційності та вирішив вимкнути необов'язкові підключені можливості".

Якщо ви використовуєте Office для Mac, відкрийте будь-яку програму Office, перейдіть до меню програм (наприклад, Word або Excel) і виберіть **Параметри ** > **конфіденційності**. З’явиться діалогове вікно «Настройки конфіденційності облікового запису», де можна переглянути параметри конфіденційності.

## <a name="your-privacy-settings"></a>Ваші настройки конфіденційності

Якщо адміністратор дозволив вам використовувати необов'язкові підключені можливості у програмі Office 365 ProPlus на пристрої Windows, ви можете керувати настройками в будь-який час, вибравши команди **Файл** > **Обліковий запис** > **Конфіденційність облікового запису**, а потім виберіть **Керування настройками**. Коли ці можливості ввімкнуто, ви можете коли завгодно користуватися службами, описаними в цій статті. Коли їх вимкнуто, ці служби недоступні.

Якщо ви використовуєте Office для Mac, відкрийте будь-яку програму Office, перейдіть до меню програм (наприклад, Word або Excel) і виберіть **Параметри ** > **конфіденційності**. З’явиться діалогове вікно «Настройки конфіденційності облікового запису», де можна переглянути параметри конфіденційності.

## <a name="diagnostic-data"></a>Діагностичні дані

Під час використання будь-якої з необов'язкових хмарних служб, описаних у цій статті, корпорація Майкрософт може збирати діагностичні дані (як-от дані про використання, помилки та продуктивність) про виконання цих можливостей. Такі діагностичні дані можуть містити особисті дані згідно з визначенням статті 4 Генерального регламенту із захисту персональних даних ЄС (GDPR). Відповідно до стандарту ISO/IEC 19944:2017 (розділ 8.3.3) усі діагностичні дані, які корпорація Майкрософт збирає під час використання будь-яких програм і служб Office 365 ProPlus, переводяться в анонімну форму.


## <a name="related-topics"></a>Пов’язані теми

- [Огляд елементів керування конфіденційністю в Office 365 ProPlus](overview-privacy-controls.md)
- [Необхідні дані про служби для Office](required-service-data.md)
- [Настройки конфіденційності облікового запису](https://support.office.com/article/3e7bc183-bf52-4fd0-8e6b-78978f7f121b)