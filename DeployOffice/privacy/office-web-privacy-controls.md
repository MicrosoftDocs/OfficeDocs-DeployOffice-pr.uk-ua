---
title: Параметри політики для налаштування елементів керування приватністю у вебпрограмах Office
ms.author: danbrown
author: DHB-MSFT
manager: laurawi
audience: ITPro
ms.topic: article
ms.service: o365-proplus-itpro
localization_priority: Priority
ms.collection: Ent_O365
ms.custom:
- Ent_Office_ProPlus
- Ent_Office_Privacy
description: Ця стаття пропонує адміністраторам Office інформацію про налаштування параметрів приватності у вебпрограмах Office.
hideEdit: true
ms.openlocfilehash: b5131d5ffc09b28a3b5731a417fcd6d383fb7d01
ms.sourcegitcommit: da41d41b443c8392c96e64a4d2fc674957abddf5
ms.translationtype: HT
ms.contentlocale: uk-UA
ms.lasthandoff: 09/11/2020
ms.locfileid: "47432009"
---
# <a name="use-policy-settings-to-manage-privacy-controls-for-office-for-the-web-applications"></a>Параметри політики для налаштування елементів керування приватністю у вебпрограмах Office

> [!NOTE]
> Перелік продуктів Office, яких стосуються ці відомості про приватність, див. в статті [Елементи керування приватністю, доступні для продуктів Office](products-versions-privacy-controls.md).

Ви, як адміністратор організації, можете вказати, чи зможуть користувачі вибирати доступ до додаткового підключеного функціоналу під час використання вебпрограм Office, як-от вебпрограма Word або вебпрограма PowerPoint. Цей вибір стає доступний користувачам лише в тому разі, якщо вони, користуючись вебпрограмами Office, ввійшли до свого робочого або навчального облікового запису. Для керування можливістю вибору користувачами додаткового підключеного функціоналу служить параметр політики *Дозволити використання в Office додаткових необов’язкових підключених можливостей*.

## <a name="overview-of-optional-connected-experiences"></a>Огляд додаткового підключеного функціоналу

Додатковий підключений функціонал – це хмарні служби, доступні вашим користувачам під час роботи з Office. До додаткового підключеного функціоналу належать, наприклад, створення картодіаграми в Excel або вставлення зображення з Інтернету в документ Word; обидві ці можливості базуються на службах, які надає Microsoft Bing. Використання цих хмарних служб необов’язкове. 

Додатковий підключений функціонал не підпадає під комерційну угоду вашої організації з корпорацією Майкрософт. Натомість додатковий підключений функціонал надається корпорацією Майкрософт безпосередньо вашим користувачам і регулюється [Угодою про використання служб Microsoft](https://www.microsoft.com/servicesagreement). У деяких випадках через цей додатковий підключений функціонал надається вміст або функції інших постачальників і можуть також застосовуватися інші умови.

Деякий додатковий підключений функціонал може бути недоступний у вебпрограмах Office, але він доступний в інших версіях Office, наприклад класичної версії на пристрої з ОС Windows.

Докладні відомості див. в розділі [Огляд додаткового підключеного функціоналу в Office](optional-connected-experiences.md).

## <a name="configure-the-policy-setting-by-using-the-office-cloud-policy-service"></a>Настроювання параметрів політики за допомогою служби хмарної політики Office

Для керування можливістю вибору користувачами додаткового підключеного функціоналу можна використати параметр політики *Дозволити використання в Office додаткового підключеного функціоналу*. Щоб налаштувати цей параметр політики для вебпрограм Office, вам знадобиться [служба хмарної політики Office](../overview-office-cloud-policy-service.md).  

Якщо не налаштувати цей параметр політики, ваші користувачі матимуть вибір використання додаткового підключеного функціоналу. Якщо вимкнути цей параметр політики, користувачі не зможуть скористатися будь-яким додатковим підключеним функціоналом.

У вебпрограмах Office параметр політики застосовується, коли користувачі працюють із документами Office, які зберігаються у веб-сховищі, наданому корпорацією Майкрософт, як-от OneDrive для бізнесу або SharePoint Online.

Оскільки ви користуєтеся службою хмарної політики Office, цей параметр політики також застосовується до користувачів, які працюють з Office на пристроях з ОС Windows, Mac, iOS або Android. Налаштувати цей параметр політики лише для використання вебпрограм Office неможливо. Проте можна створити конфігурацію політики, яка містить цей параметр, і застосовувати її лише до користувачів, які працюють з документами у вебпрограмах Office анонімно.

Якщо ви вирішите надати користувачам доступ до додаткового підключеного функціоналу, то під час першого використання вебпрограм Office з’являтиметься сповіщення про приватність. Це сповіщення повідомляє користувачам, що ви відкрили для них цей додатковий підключений функціонал. Крім того, сповіщення інформує користувачів про те, що додатковий підключений функціонал надається відповідно до Угоди про використання служб Microsoft. Оскільки це сповіщення містить важливу інформацію для користувачів, воно мусить відображатися, і його не повинно бути можливо вимкнути, приховати чи прийняти від імені користувачів.

## <a name="users-can-choose-to-turn-off-optional-connected-experiences"></a>Користувачам надається можливість вимкнути додатковий підключений функціонал

Якщо ви вирішили зробити додатковий підключений функціонал доступним для користувачів, вони можуть вимкнути цей функціонал у [параметрах конфіденційності свого облікового запису](https://support.microsoft.com/office/3e7bc183-bf52-4fd0-8e6b-78978f7f121b#ID0EAADAAA=Online). Це можливо, лише якщо користувач увійде до свого робочого або шкільного облікового запису. Адміністратор ніяк не може заборонити окремим користувачам в організації вимикати собі доступ до додаткового підключеного функціоналу, якщо він уже дозволив їм використання такого функціоналу.

## <a name="related-articles"></a>Пов’язані статті

- [Огляд елементів керування конфіденційністю в Програмах Microsoft 365 для підприємств](overview-privacy-controls.md)
- [Параметри політики для налаштування елементів керування конфіденційністю в Програмах Microsoft 365 для підприємств](manage-privacy-controls.md)
- [Параметри налаштування елементів керування конфіденційністю в Office для Mac](mac-privacy-preferences.md)
- [Параметри налаштування елементів керування конфіденційністю в Office на пристроях з iOS](ios-privacy-preferences.md)
- [Параметри політики для налаштування елементів керування конфіденційністю в Office на пристроях з Android](android-privacy-controls.md)