---
title: Налаштування параметрів конфіденційності в Office для Mac
ms.author: danbrown
author: pbowden-msft
manager: laurawi
audience: ITPro
ms.topic: article
ms.service: o365-proplus-itpro
localization_priority: Priority
ms.collection: Ent_O365
ms.custom:
- Ent_Office_ProPlus
- Ent_Office_Privacy
- Ent_Office_Mac
description: 'З цієї статті адміністратори Office можуть дізнатися, як налаштувати елементи керування конфіденційністю в Office для Mac. '
hideEdit: true
ms.openlocfilehash: b7beda7409cff00d54f36851eb21e4d66a8cacce
ms.sourcegitcommit: 9b5f18c543c286c95e546e22fc8edb60ef541030
ms.translationtype: HT
ms.contentlocale: uk-UA
ms.lasthandoff: 05/20/2021
ms.locfileid: "52578393"
---
# <a name="use-preferences-to-manage-privacy-controls-for-office-for-mac"></a>Налаштування параметрів конфіденційності в Office для Mac

> [!NOTE]
> Перелік продуктів Office, яких стосуються ці відомості про приватність, див. в статті [Регулятивні вимоги до приватності, доступні для продуктів Office](products-versions-privacy-controls.md).

У версії 16.28 (і подальших) Office для Mac включає нові параметри, що дають змогу налаштувати:

- збір і надсилання до корпорації Майкрософт ***діагностичних даних*** про клієнтське програмне забезпечення Office;

- доступність додаткових хмарних ***підключених можливостей*** Office.

Окрім того, з’явилася змога налаштувати відображення діалогового вікна **Повідомлення про необхідні дані** для засобу автоматичного оновлення (Microsoft AutoUpdate).

Докладні відомості про діагностичні дані та компоненти підключеного функціоналу див. в статті [Огляд елементів керування конфіденційністю](overview-privacy-controls.md).

> [!NOTE]
> - Використання подібних параметрів конфіденційності для Office на комп’ютерах із Windows описано в статті [Використання параметрів політик для керування конфіденційністю в передплаті на "Програми Microsoft 365 для підприємств"](manage-privacy-controls.md).
> - Використання подібних параметрів в Office на пристроях з iOS описано в статті [Параметри налаштування елементів керування конфіденційністю в Office на пристроях з iOS](ios-privacy-preferences.md).

## <a name="setting-preferences"></a>Налаштування параметрів

Ці нові параметри підтримуються в CFPreferences API. Їх можна налаштувати за допомогою команди `defaults` на Терміналі, у профілі конфігурації або на сервері керування мобільними пристроями (MDM). Коли параметри застосуються, користувачі не зможуть змінювати значення, і будь-які елементи керування в програмах відображатимуться як неактивні. 

> [!NOTE]
> Крім того, ви можете скористатися службою хмарної політики Office і такими 5 параметрами політики:
> - Настроювання рівня діагностичних даних клієнтського програмного забезпечення, які передаються з Office до корпорації Майкрософт
> - Дозволити використання в Office підключених можливостей, які аналізують вміст
> - Дозволити використання в Office підключених можливостей, які завантажують вміст з Інтернету
> - Дозволити використання в Office додаткових необов’язкових підключених можливостей
> - Дозволити використання в Office підключених можливостей
>
> Докладні відомості про використання служби хмарної політики Office див. в статті [Огляд служби хмарної політики Office](../overview-office-cloud-policy-service.md).


## <a name="preference-setting-for-diagnostic-data"></a>Налаштування параметра для діагностичних даних 

Діагностичні дані служать для підтримання безпеки та актуальності Office, виявлення, діагностування та вирішення проблем, а також для вдосконалення продукту. Додаткові відомості див. в статті [Діагностичні дані, надіслані зі служби "Програми Microsoft 365 для підприємств" до корпорації Майкрософт](overview-privacy-controls.md#diagnostic-data-sent-from-microsoft-365-apps-for-enterprise-to-microsoft).

|Категорія|Докладні відомості|
|:-----|:-----|
|**Preference Domain (Домен параметрів)**  | `com.microsoft.office` |
|**Key (Ключ)**  | `DiagnosticDataTypePreference`  |
|**Data Type (Тип даних)**  | Рядок |
|**Можливі значення**  | `BasicDiagnosticData` *(це значення встановлює рівень "Необхідні дані")* <br/> `FullDiagnosticData` *(це значення встановлює рівень "Необов’язкові дані")* <br/> `ZeroDiagnosticData` *(це значення встановлює рівень "Немає")* |
|**Доступність** |16.28 і новіші версії |

Якщо не вказувати цей параметр, від користувачів із передплатою на Office 365 (або Microsoft 365), що ввійшли в робочий або навчальний обліковий запис, і користувачів Office 2019 для Mac із корпоративною ліцензією до корпорації Майкрософт надсилаються необхідні й додаткові діагностичні дані. До того ж такі користувачі не зможуть змінювати рівень діагностичних даних, незалежно від того, як ви налаштували цей параметр.

> [!NOTE]
> Ми оновили попередній абзац, щоб пояснити, що необов’язкові діагностичні дані також надсилаються корпорації Майкрософт, якщо ви не встановите цей параметр.

Від інших, як-от користувачів із передплатою на Office 365 (або Microsoft 365) для дому, надсилаються лише необхідні діагностичні дані (але користувач може на власний розсуд додати ще й необов’язкові дані в розділі **Параметри** > **Конфіденційність**).

## <a name="preference-setting-for-connected-experiences-that-analyze-your-content"></a>Налаштування параметра для підключених можливостей, які аналізують вміст

Підключені можливості аналізу вмісту вивчають ваш вміст Office і надають рекомендації щодо дизайну, пропозиції з редагування, висновки про дані та виконують інші подібні функції. Зокрема, до них належать Дизайнер PowerPoint і Дослідник у Word. Перелік див. в статті [Підключені можливості в Office](connected-experiences.md).

|Категорія|Докладні відомості|
|:-----|:-----|
|**Preference Domain (Домен параметрів)**  | `com.microsoft.office` |
|**Key (Ключ)**  | `OfficeExperiencesAnalyzingContentPreference`  |
|**Data Type (Тип даних)**  | Логічне значення |
|**Можливі значення**  | `TRUE` *(увімкнуто)* <br/> `FALSE` *(вимкнуто)*|
|**Доступність** |16.28 і новіші версії |

Якщо не задавати цей параметр, користувачі матимуть доступ до компонентів підключеного функціоналу для аналізу вмісту. 

Їх не зможуть вимикати користувачі з передплатою на Office 365 (або Microsoft 365), що ввійшли в робочий або навчальний обліковий запис, і користувачі Office 2019 для Mac із корпоративною ліцензією.

Інші, як-от користувачі з передплатою на Office 365 (або Microsoft 365) для дому, можуть вимкнути підключений функціонал для аналізу вмісту в розділі **Параметри** > **Конфіденційність**.

## <a name="preference-setting-for-connected-experiences-that-download-online-content"></a>Налаштування параметра для підключених можливостей, які завантажують вміст із мережі

Ці можливості дають змогу знайти в мережі та завантажити вміст, зокрема шаблони, зображення, об’ємні моделі, відео та довідкові матеріали для доповнення ваших документів. Наприклад, шаблони Office або компонувальник презентації PowerPoint. Перелік цих підключених можливостей див. у розділі [Підключені можливості в Office](connected-experiences.md).

|Категорія|Докладні відомості|
|:-----|:-----|
|**Preference Domain (Домен параметрів)**  | `com.microsoft.office` |
|**Key (Ключ)**  | `OfficeExperiencesDownloadingContentPreference`  |
|**Data Type (Тип даних)**  | Логічне значення |
|**Можливі значення**  | `TRUE` *(увімкнуто)* <br/> `FALSE` *(вимкнуто)*|
|**Доступність** |16.28 і новіші версії |

Якщо не задавати цей параметр, користувачі матимуть доступ до компонентів підключеного функціоналу, що завантажують вміст із мережі.

Їх не зможуть вимикати користувачі з передплатою на Office 365 (або Microsoft 365), що ввійшли в робочий або навчальний обліковий запис, і користувачі Office 2019 для Mac із корпоративною ліцензією.

Інші, як-от користувачі з передплатою на Office 365 (або Microsoft 365) для дому, можуть вимкнути підключений функціонал, що завантажує вміст, у розділі **Параметри** > **Конфіденційність**.

## <a name="preference-setting-for-optional-connected-experiences"></a>Налаштування параметра для необов’язкових підключених можливостей

На додачу до згаданих вище пропонуються необов’язкові підключені можливості, до яких можна надати доступ користувачам із робочим або навчальним обліковим записом. Зокрема, до них належать Укладач резюме у Word (на основі LinkedIn) і Панель погоди в Outlook (на основі служби "MSN Погода"). Інші приклади див. в розділі [Огляд необов’язкових підключених можливостей Office](optional-connected-experiences.md).

|Категорія|Докладні відомості|
|:-----|:-----|
|**Preference Domain (Домен параметрів)**  | `com.microsoft.office` |
|**Key (Ключ)**  | `OptionalConnectedExperiencesPreference`  |
|**Data Type (Тип даних)**  | Логічне значення |
|**Можливі значення**  | `TRUE` *(увімкнуто)* <br/> `FALSE` *(вимкнуто)*|
|**Доступність** |16.28 і новіші версії |

Якщо не вказувати цей параметр, необов’язковий підключений функціонал буде доступний користувачам із передплатою на Office 365 (або Microsoft 365), що ввійшли в робочий або навчальний обліковий запис, і користувачам Office 2019 для Mac за корпоративною ліцензією. Якщо ви не вказали для цього параметра значення `FALSE`, такі користувачі можуть вимкнути ці необов’язкові можливості в розділі **Параметри** > **Конфіденційність**.

Інші, як-от користувачі з передплатою на Office 365 (або Microsoft 365) для дому, не можуть їх вимкнути.

## <a name="preference-setting-for-most-connected-experiences"></a>Налаштування параметра для основного переліку підключених можливостей

Цей параметр дає змогу регулювати доступ користувачів до більшості підключених можливостей.

|Категорія|Докладні відомості|
|:-----|:-----|
|**Preference Domain (Домен параметрів)**  | `com.microsoft.office` |
|**Key (Ключ)**  | `ConnectedOfficeExperiencesPreference`  |
|**Data Type (Тип даних)**  | Логічне значення |
|**Можливі значення**  | `TRUE` *(увімкнуто)* <br/> `FALSE` *(вимкнуто)*|
|**Доступність** |16.28 і новіші версії |

Якщо не задавати цей параметр, користувачам доступні всі підключені можливості (хіба що ви налаштували якийсь з описаних вище параметрів, як-от `OfficeExperiencesAnalyzingContentPreference`).

Наприклад, ви можете налаштувати значення `FALSE`, щоб вимкнути для користувачів указане нижче.
- Можливості, які аналізують ваш вміст
- Можливості, які завантажують вміст із мережі
- Необов'язкові підключені можливості

Також значення `FALSE` вимикає більшість інших підключених можливостей, як-от співавторства та файлового онлайн-сховища. Перелік див. в статті [Підключені можливості в Office](connected-experiences.md).

Утім, навіть зі значенням `FALSE` обмежені функціональні можливості Office (зокрема синхронізація поштової скриньки в Outlook), Teams і "Skype для бізнесу" працюватимуть далі. [Основні служби](essential-services.md), як-от Служба ліцензування, яка підтверджує, що ви маєте чинну ліцензію на використання Office, також залишатимуться доступними.

Користувачі з передплатою на Office 365 (або Microsoft 365), що ввійшли в робочий або навчальний обліковий запис, і користувачі Office 2019 для Mac із корпоративною ліцензією не можуть вимикати основний перелік підключеного функціоналу.

Інші, як-от домашні з передплатою на Office 365 (або Microsoft 365) для дому, можуть вимкнути їх у розділі **Параметри** > **Конфіденційність**.

## <a name="preference-setting-for-the-required-data-notice-dialog-for-microsoft-autoupdate"></a>Налаштування параметра "Повідомлення про необхідні дані" для Microsoft AutoUpdate

Під час першого запуску Microsoft AutoUpdate версії 4.12 або новіших користувачам відображається діалогове вікно **Повідомлення про необхідні дані**. Воно інформує про відомості, що надсилаються до корпорації Майкрософт.

Якщо ви не хочете, щоб ваші користувачі бачили **Повідомлення про необхідні дані**, налаштуйте описаний нижче параметр. Незалежно від обраного значення діалогове вікно не відображатиметься користувачам.

|Категорія|Докладні відомості|
|:-----|:-----|
|**Preference Domain (Домен параметрів)**  | `com.microsoft.autoupdate2` |
|**Key (Ключ)**  | `AcknowledgedDataCollectionPolicy`  |
|**Data Type (Тип даних)**  | Рядок |
|**Можливі значення**  | `RequiredDataOnly` <br/> `RequiredAndOptionalData`|
|**Доступність** |4.12 і новіші версії |

Якщо користувач перегляне це діалогове вікно й натисне в ньому кнопку **OK**, для ключа `AcknowledgedDataCollectionPolicy` запишеться значення `RequiredDataOnly`. Надалі це вікно користувачеві не відображатиметься.


## <a name="related-articles"></a>Пов’язані статті

- [Довідник із профілів конфігурації (документація розробника Apple)](https://go.microsoft.com/fwlink/p/?linkid=852998)
- [Параметри розгортання Office для Mac](../mac/deploy-preferences-for-office-for-mac.md)
- [Параметри конфіденційності облікового запису](https://support.office.com/article/3e7bc183-bf52-4fd0-8e6b-78978f7f121b#ID0EAADAAA=Mac)
