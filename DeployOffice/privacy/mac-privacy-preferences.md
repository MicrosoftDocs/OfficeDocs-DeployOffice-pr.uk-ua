---
title: Налаштування параметрів конфіденційності в Office для Mac
ms.author: danbrown
author: pbowden-msft
manager: laurawi
audience: ITPro
ms.topic: article
ms.service: o365-proplus-itpro
localization_priority: Priority
ms.collection: Ent_O365
ms.custom:
- Ent_Office_ProPlus
- Ent_Office_Privacy
- Ent_Office_Mac
description: 'З цієї статті адміністратори Office можуть дізнатися, як налаштувати елементи керування конфіденційністю в Office для Mac. '
hideEdit: true
ms.openlocfilehash: a1fdd9f7d0fe2095b3a32f61f885f724f2259188
ms.sourcegitcommit: 02c4120c0b10bfe378d21d60699ae49aaef97834
ms.translationtype: HT
ms.contentlocale: uk-UA
ms.lasthandoff: 10/15/2019
ms.locfileid: "37510234"
---
# <a name="use-preferences-to-manage-privacy-controls-for-office-for-mac"></a>Налаштування параметрів конфіденційності в Office для Mac

У версії 16.28 (і подальших) Office для Mac включає нові параметри, що дають змогу налаштувати:

- збір і надсилання до корпорації Майкрософт ***діагностичних даних*** про клієнтське програмне забезпечення Office;

- доступність додаткових хмарних ***підключених можливостей*** Office.

Окрім того, з’явилася змога налаштувати відображення діалогового вікна **Повідомлення про необхідні дані** для засобу автоматичного оновлення (Microsoft AutoUpdate).

Докладні відомості про діагностичні дані та компоненти підключеного функціоналу див. в статті [Огляд елементів керування конфіденційністю](overview-privacy-controls.md).

> [!NOTE]
> - Використання подібних параметрів на комп’ютерах із Windows описано в цій [статті про Office 365 ProPlus](manage-privacy-controls.md).
> - Використання подібних параметрів Office на пристроях з iOS описано в [цій статті](ios-privacy-preferences.md).

## <a name="setting-preferences"></a>Налаштування параметрів

Ці нові параметри підтримуються в CFPreferences API. Їх можна налаштувати за допомогою команди `defaults` на Терміналі, у профілі конфігурації або на сервері керування мобільними пристроями (MDM). Коли параметри застосуються, користувачі не зможуть змінювати значення, і будь-які елементи керування в програмах відображатимуться як неактивні. 

## <a name="preference-setting-for-diagnostic-data"></a>Налаштування параметра для діагностичних даних 

Діагностичні дані служать для підтримання безпеки та актуальності Office, виявлення, діагностування та вирішення проблем, а також для вдосконалення продукту. Додаткові відомості див. в [цьому розділі](overview-privacy-controls.md#diagnostic-data-sent-from-office-365-proplus-to-microsoft).

|||
|:-----|:-----|
|**Preference Domain (Домен параметрів)**  | `com.microsoft.office` |
|**Key (Ключ)**  | `DiagnosticDataTypePreference`  |
|**Data Type (Тип даних)**  | Рядок |
|**Можливі значення**  | `BasicDiagnosticData` *(установлюється рівень "Необхідні дані")* <br/> `FullDiagnosticData` *(установлюється рівень "Необов’язкові дані")* <br/> `ZeroDiagnosticData` *(установлюється рівень "Немає")* |
|**Доступність** |16.28 і новіші версії |

Якщо не задавати цей параметр, у нових інсталяціях версії 16.30 (і подальших) від користувачів із передплатою на Office 365, що ввійшли в робочий або навчальний обліковий запис, і користувачів Office 2019 для Mac за корпоративною ліцензією до корпорації Майкрософт надсилаються тільки необхідні діагностичні дані. До того ж, такі користувачі не зможуть змінювати рівень діагностичних даних незалежно від того, як ви налаштували цей параметр.

> [!NOTE]
> - Якщо ви інсталюєте версію 16.28 або 16.29 і не налаштуєте цей параметр, до корпорації Майкрософт надсилатимуться як необхідні, так і необов’язкові діагностичні дані. Якщо пізніше ви перейдете до версії 16.30 або новішої й не зміните значення параметра, до корпорації Майкрософт і надалі надсилатимуться як необхідні, так і необов’язкові діагностичні дані.
> - Якщо ви налаштуєте цей параметр, він також застосовуватиметься для Teams для Mac (версії 1.00.217856 і новіших) та Skype для бізнесу для Mac (версії 16.28 і новіших).

Від інших, як-от домашніх користувачів із передплатою на Office 365, надсилаються лише необхідні діагностичні дані (але користувач може на власний розсуд додати ще й необов’язкові дані в розділі **Параметри** > **Конфіденційність**).

## <a name="preference-setting-for-connected-experiences-that-analyze-your-content"></a>Налаштування параметра для підключених можливостей, які аналізують вміст

Підключені можливості аналізу вмісту вивчають ваш вміст Office і надають рекомендації щодо дизайну, пропозиції з редагування, висновки про дані та виконують інші подібні функції. Зокрема, до них належать Дизайнер PowerPoint і Дослідник у Word. Перелік див. в статті [Підключені можливості в Office](connected-experiences.md).

|||
|:-----|:-----|
|**Preference Domain (Домен параметрів)**  | `com.microsoft.office` |
|**Key (Ключ)**  | `OfficeExperiencesAnalyzingContentPreference`  |
|**Data Type (Тип даних)**  | Логічне значення |
|**Можливі значення**  | `TRUE` *(увімкнуто)* <br/> `FALSE` *(вимкнуто)*|
|**Доступність** |16.28 і новіші версії |

Якщо не задавати цей параметр, підключені можливості, що аналізують вміст, доступні для користувачів. 

Їх не зможуть вимикати користувачі з передплатою на Office 365, що ввійшли в робочий або навчальний обліковий запис, і користувачі Office 2019 для Mac за корпоративною ліцензією.

Інші, як-от домашні користувачі з передплатою на Office 365, можуть вимкнути такі можливості в розділі **Параметри** > **Конфіденційність**.

## <a name="preference-setting-for-connected-experiences-that-download-online-content"></a>Налаштування параметра для підключених можливостей, що завантажують вміст із мережі

Ці можливості дають змогу знайти в мережі та завантажити вміст, зокрема шаблони, зображення, об’ємні моделі, відео та довідкові матеріали для доповнення ваших документів. Наприклад, шаблони Office або компонувальник презентації PowerPoint. Перелік цих підключених можливостей див. у розділі [Підключені можливості в Office](connected-experiences.md).

|||
|:-----|:-----|
|**Preference Domain (Домен параметрів)**  | `com.microsoft.office` |
|**Key (Ключ)**  | `OfficeExperiencesDownloadingContentPreference`  |
|**Data Type (Тип даних)**  | Логічне значення |
|**Можливі значення**  | `TRUE` *(увімкнуто)* <br/> `FALSE` *(вимкнуто)*|
|**Доступність** |16.28 і новіші версії |

Якщо не задавати цей параметр, підключені можливості, що завантажують вміст із мережі, доступні для користувачів.

Їх не зможуть вимикати користувачі з передплатою на Office 365, що ввійшли в робочий або навчальний обліковий запис, і користувачі Office 2019 для Mac за корпоративною ліцензією.

Інші, як-от домашні користувачі з передплатою на Office 365, можуть вимкнути такі можливості в розділі **Параметри** > **Конфіденційність**.

## <a name="preference-setting-for-optional-connected-experiences"></a>Налаштування параметра для необов’язкових підключених можливостей

На додачу до згаданих вище пропонуються необов’язкові підключені можливості, до яких можна надати доступ користувачам із робочим або навчальним обліковим записом. Зокрема, до них належать Укладач резюме у Word (на основі LinkedIn) і Панель погоди в Outlook (на основі служби "MSN Погода"). Інші приклади див. в розділі [Огляд необов’язкових підключених можливостей Office](optional-connected-experiences.md).

|||
|:-----|:-----|
|**Preference Domain (Домен параметрів)**  | `com.microsoft.office` |
|**Key (Ключ)**  | `OptionalConnectedExperiencesPreference`  |
|**Data Type (Тип даних)**  | Логічне значення |
|**Можливі значення**  | `TRUE` *(увімкнуто)* <br/> `FALSE` *(вимкнуто)*|
|**Доступність** |16.28 і новіші версії |

Якщо не задавати цей параметр, необов’язкові підключені можливості доступні користувачам із передплатою на Office 365, що ввійшли в робочий або навчальний обліковий запис, і користувачам Office 2019 для Mac за корпоративною ліцензією. Якщо ви не задали для цього параметра значення `FALSE`, такі користувачі можуть вимкнути ці можливості в розділі **Параметри** > **Конфіденційність**.

Інші, як-от домашні користувачі з передплатою на Office 365, не можуть їх вимкнути.

## <a name="preference-setting-for-most-connected-experiences"></a>Налаштування параметра для основного переліку підключених можливостей

Цей параметр дає змогу регулювати доступ користувачів до більшості підключених можливостей.

|||
|:-----|:-----|
|**Preference Domain (Домен параметрів)**  | `com.microsoft.office` |
|**Key (Ключ)**  | `ConnectedOfficeExperiencesPreference`  |
|**Data Type (Тип даних)**  | Логічне значення |
|**Можливі значення**  | `TRUE` *(увімкнуто)* <br/> `FALSE` *(вимкнуто)*|
|**Доступність** |16.28 і новіші версії |

Якщо не задавати цей параметр, користувачам доступні всі підключені можливості (хіба що ви налаштували якийсь з описаних вище параметрів, як-от `OfficeExperiencesAnalyzingContentPreference`).

Наприклад, ви можете налаштувати значення `FALSE`, щоб вимкнути для користувачів указане нижче.
- Можливості, які аналізують ваш вміст
- Можливості, які завантажують вміст із мережі
- Необов'язкові підключені можливості

Також значення `FALSE` вимикає більшість інших підключених можливостей, як-от співавторства та файлового онлайн-сховища. Перелік див. в статті [Підключені можливості в Office](connected-experiences.md).

Утім, навіть зі значенням `FALSE` обмежені функціональні можливості Office (зокрема синхронізація поштової скриньки в Outlook), Teams і "Skype для бізнесу" працюватимуть далі. [Базові служби](essential-services.md), як-от служба ліцензування, що підтверджує наявність чинної ліцензії на Office, також залишатимуться доступними.

Користувачі з передплатою на Office 365, що ввійшли в робочий або навчальний обліковий запис, і користувачі Office 2019 для Mac за корпоративною ліцензією не можуть вимикати основний перелік підключених можливостей.

Інші, як-от домашні користувачі з передплатою на Office 365, можуть вимкнути їх у розділі **Параметри** > **Конфіденційність**.

## <a name="preference-setting-for-the-required-data-notice-dialog-for-microsoft-autoupdate"></a>Налаштування параметра "Повідомлення про необхідні дані" для Microsoft AutoUpdate

Під час першого запуску Microsoft AutoUpdate версії 4.12 або новіших користувачам відображається діалогове вікно **Повідомлення про необхідні дані**. Воно інформує про відомості, що надсилаються до корпорації Майкрософт.

Якщо ви не хочете, щоб ваші користувачі бачили **Повідомлення про необхідні дані**, налаштуйте описаний нижче параметр. Незалежно від обраного значення діалогове вікно не відображатиметься користувачам.

|||
|:-----|:-----|
|**Preference Domain (Домен параметрів)**  | `com.microsoft.autoupdate2` |
|**Key (Ключ)**  | `AcknowledgedDataCollectionPolicy`  |
|**Data Type (Тип даних)**  | Рядок |
|**Можливі значення**  | `RequiredDataOnly` <br/> `RequiredAndOptionalData`|
|**Доступність** |4.12 і новіші версії |

Якщо користувач перегляне це діалогове вікно й натисне в ньому кнопку **OK**, для ключа `AcknowledgedDataCollectionPolicy` запишеться значення `RequiredDataOnly`. Надалі це вікно користувачеві не відображатиметься.


## <a name="related-topics"></a>Пов’язані теми

- [Довідник із профілів конфігурації (документація розробника Apple)](https://go.microsoft.com/fwlink/p/?linkid=852998)
- [Параметри розгортання Office для Mac](../mac/deploy-preferences-for-office-for-mac.md)
- [Параметри конфіденційності облікового запису](https://support.office.com/article/3e7bc183-bf52-4fd0-8e6b-78978f7f121b#ID0EAADAAA=Mac)
