---
title: Параметри налаштування елементів керування конфіденційністю в Office на пристроях з iOS
ms.author: danbrown
author: pbowden-msft
manager: laurawi
audience: ITPro
ms.topic: article
ms.service: o365-proplus-itpro
localization_priority: Priority
ms.collection: Ent_O365
ms.custom:
- Ent_Office_ProPlus
- Ent_Office_Privacy
- Ent_Office_Mac
description: Ця стаття пропонує адміністраторам Office інформацію про налаштування параметрів конфіденційності на пристроях з iOS.
hideEdit: true
ms.openlocfilehash: 000fd2c5e13ed51abf3afba6e7a1433c9d4b912f
ms.sourcegitcommit: 9b5f18c543c286c95e546e22fc8edb60ef541030
ms.translationtype: HT
ms.contentlocale: uk-UA
ms.lasthandoff: 05/20/2021
ms.locfileid: "52578357"
---
# <a name="use-preferences-to-manage-privacy-controls-for-office-on-ios-devices"></a>Параметри налаштування елементів керування конфіденційністю в Office на пристроях з iOS

> [!NOTE]
> Перелік продуктів Office, яких стосуються ці відомості про приватність, див. в статті [Елементи керування приватністю, доступні для продуктів Office](products-versions-privacy-controls.md).

Office на пристроях з iOS включає нові параметри, що дають змогу налаштувати:

- збір і надсилання до корпорації Майкрософт ***діагностичних даних*** про клієнтське програмне забезпечення Office;

- доступність додаткових хмарних ***підключених можливостей*** Office.

Докладні відомості про діагностичні дані та компоненти підключеного функціоналу див. в статті [Огляд елементів керування конфіденційністю](overview-privacy-controls.md).

> [!NOTE]
> Використання подібних параметрів на комп’ютерах із macOS описано в цій [статті про Office для Mac](mac-privacy-preferences.md)


## <a name="setting-device-preferences"></a>Налаштування параметрів для пристроїв
Ці нові параметри також можна задати на рівні пристрою на сервері керування мобільними пристроями (MDM), якщо інстальовано програму Office. Багато серверів MDM дозволяють ІТ-адміністраторам додати словник конфігурації, якщо сервер надсилає MDM-команду `InstallApplication` на пристрій з iOS. Докладні відомості див. в документації сервера MDM.

Словник являє собою набір пар "ключ-значення" у форматі XML. Наприклад:

```xml
<dict>
    <key>DiagnosticDataTypePreference</key>
    <string>BasicDiagnosticData</string>
</dict>
```

надісланий на пристрій словник конфігурації матиме ключ `com.apple.managed.configuration` і буде зчитаний під час запуску програми Office.

> [!NOTE]
> Крім того, ви можете скористатися службою хмарної політики Office і такими 4 параметрами політики:
> - Настроювання рівня діагностичних даних клієнтського програмного забезпечення, які передаються з Office до корпорації Майкрософт
> - Дозволити використання в Office підключених можливостей, які аналізують вміст
> - Дозволити використання в Office підключених можливостей, які завантажують вміст з Інтернету
> - Дозволити використання в Office додаткових необов’язкових підключених можливостей
>
> Параметри конфіденційності в Outlook для iOS і OneDrive для iOS можна налаштувати лише за допомогою служби хмарної політики Office.
>
> Додаткові відомості про використання служби хмарної політики Office див. в статті [Огляд служби хмарної політики Office](../overview-office-cloud-policy-service.md).

## <a name="preference-setting-for-diagnostic-data"></a>Налаштування параметра для діагностичних даних 

Діагностичні дані служать для підтримання безпеки та актуальності Office, виявлення, діагностування та вирішення проблем, а також для вдосконалення продукту. Додаткові відомості див. в статті [Діагностичні дані, надіслані зі служби "Програми Microsoft 365 для підприємств" до корпорації Майкрософт](overview-privacy-controls.md#diagnostic-data-sent-from-microsoft-365-apps-for-enterprise-to-microsoft).

|Категорія|Докладні відомості|
|:-----|:-----|
|**Ключ**  | `DiagnosticDataTypePreference`  |
|**Data Type (Тип даних)**  | Рядок |
|**Можливі значення**  | `BasicDiagnosticData` *(це значення встановлює рівень "Необхідні дані")* <br/> `FullDiagnosticData` *(це значення встановлює рівень "Необов’язкові дані")* <br/> `ZeroDiagnosticData` *(це значення встановлює рівень "Немає")* |

Якщо не задавати цей параметр, від користувачів із передплатою на Office 365 (або Microsoft 365), які ввійшли в робочий або навчальний обліковий запис, до корпорації Майкрософт надсилаються необхідні й додаткові діагностичні дані. До того ж такі користувачі не зможуть змінювати рівень діагностичних даних, незалежно від того, як ви налаштували цей параметр.

> [!NOTE]
> Ми оновили попередній абзац, щоб пояснити, що необов’язкові діагностичні дані також надсилаються корпорації Майкрософт, якщо ви не встановите цей параметр.

Від інших, зокрема користувачів із передплатою на Office 365 (або Microsoft 365) для дому, надсилаються лише необхідні діагностичні дані (але користувач може на власний розсуд додати ще й необов’язкові дані до розділу **Параметри** > **Параметри конфіденційності**).


## <a name="preference-setting-for-connected-experiences-that-analyze-your-content"></a>Налаштування параметра для підключених можливостей, які аналізують вміст

Підключені можливості аналізу вмісту вивчають ваш вміст Office і надають рекомендації щодо дизайну, пропозиції з редагування, висновки про дані та виконують інші подібні функції. Наприклад, Варіанти оформлення в PowerPoint. Перелік цих підключених можливостей див. у розділі [Підключені можливості в Office](connected-experiences.md).

|Категорія|Докладні відомості|
|:-----|:-----|
|**Ключ**  | `OfficeExperiencesAnalyzingContentPreference`  |
|**Data Type (Тип даних)**  | Логічне значення |
|**Можливі значення**  | `TRUE` *(увімкнуто)* <br/> `FALSE` *(вимкнуто)*|


Якщо не задавати цей параметр, користувачі матимуть доступ до компонентів підключеного функціоналу для аналізу вмісту.

Їх не зможуть вимкнути користувачі з передплатою на Office 365 (або Microsoft 365), які ввійшли в робочий або навчальний обліковий запис.

Інші, як-от користувачі з передплатою на Office 365 (або Microsoft 365) для дому, можуть вимкнути такі можливості в розділі **Параметри** > **Параметри конфіденційності**.

## <a name="preference-setting-for-connected-experiences-that-download-online-content"></a>Налаштування параметра для підключених можливостей, які завантажують вміст із мережі

Ці можливості дають змогу знайти в мережі та завантажити вміст, зокрема шаблони, зображення, відео та довідкові матеріали для доповнення ваших документів. Наприклад, шаблони Office або вставлення піктограм з Інтернету. Перелік цих підключених можливостей див. у розділі [Підключені можливості в Office](connected-experiences.md).

|Категорія|Докладні відомості|
|:-----|:-----|
|**Ключ**  | `OfficeExperiencesDownloadingContentPreference`  |
|**Data Type (Тип даних)**  | Логічне значення |
|**Можливі значення**  | `TRUE` *(увімкнуто)* <br/> `FALSE` *(вимкнуто)*|


Якщо не задавати цей параметр, користувачі матимуть доступ до компонентів підключеного функціоналу, що завантажують вміст із мережі.

Їх не зможуть вимкнути користувачі з передплатою на Office 365 (або Microsoft 365), які ввійшли в робочий або навчальний обліковий запис.

Інші, як-от користувачі з передплатою на Office 365 (або Microsoft 365) для дому, можуть вимкнути такі можливості в розділі **Параметри** > **Параметри конфіденційності**.

## <a name="preference-setting-for-optional-connected-experiences"></a>Налаштування параметра для необов’язкових підключених можливостей

На додачу до згаданих вище пропонуються необов’язкові підключені можливості, до яких можна надати доступ користувачам з обліковим записом організації, також відомим як робочий або навчальний обліковий запис. Наприклад, надбудови Office, завантажені на ваш пристрій із Магазину Office. Інші приклади див. в розділі [Огляд необов’язкових підключених можливостей в Office](optional-connected-experiences.md).

|Категорія|Докладні відомості|
|:-----|:-----|
|**Ключ**  | `OptionalConnectedExperiencesPreference`  |
|**Data Type (Тип даних)**  | Логічне значення |
|**Можливі значення**  | `TRUE` *(увімкнуто)* <br/> `FALSE` *(вимкнуто)*|


Якщо не задавати цей параметр, компоненти необов’язкового підключеного функціонала будуть доступні для користувачів із передплатою на Office 365 (або Microsoft 365), які ввійшли в робочий або навчальний обліковий запис. Якщо ви не задали для цього параметра значення FALSE, такі користувачі можуть вимкнути ці можливості в розділі **Параметри** > **Параметри конфіденційності**.

Інші, як-от користувачі з передплатою на Office 365 (або Microsoft 365) для дому, не можуть їх вимкнути.