---
title: Необов’язкові діагностичні дані для Office
ms.author: danbrown
author: DHB-MSFT
manager: laurawi
audience: ITPro
ms.topic: reference
ms.service: o365-proplus-itpro
localization_priority: Priority
ms.collection: Ent_O365
ms.custom:
- Ent_Office_ProPlus
- Ent_Office_Privacy
description: Ця стаття надає адміністраторам Office відомості про необов’язкові діагностичні дані в Office, зокрема приклади деяких подій.
hideEdit: true
ms.openlocfilehash: 7dc10c50baed0306e3e7fc6dd70e0d798a72d0bc
ms.sourcegitcommit: e64b8f2b7f92a3972d8dc83f47d84648fbe17370
ms.translationtype: HT
ms.contentlocale: uk-UA
ms.lasthandoff: 11/06/2020
ms.locfileid: "48931275"
---
# <a name="optional-diagnostic-data-for-office"></a>Необов’язкові діагностичні дані для Office

> [!NOTE]
> Перелік продуктів Office, яких стосуються ці відомості про приватність, див. в статті [Елементи керування приватністю, доступні для продуктів Office](products-versions-privacy-controls.md).

Діагностичні дані служать для підтримки безпеки та актуальності Office, виявлення, діагностування та усунення проблем, а також для вдосконалення продукту. До цих даних не входить ім’я користувача або адреса електронної пошти, вміст файлів, а також відомості про програми, не пов’язані з Office.

Діагностичні дані про клієнтське програмне забезпечення Office, що встановлено на пристрої користувача, збираються й надсилаються до корпорації Майкрософт. Деякі діагностичні дані обов’язкові, а деякі – ні. За допомогою елементів керування конфіденційністю, зокрема параметрів політики для організацій, ви маєте змогу вибрати, обов’язкові чи необов’язкові дані будуть надсилатися. Ви можете переглянути діагностичні дані, що надсилаються, за допомогою засобу перегляду діагностичних даних.

> [!NOTE]
> Якщо ви використовуєте версію Office 2019 або Office 2016, яка не дозволяє вам або адміністратору вибрати, надсилати нам необхідні чи необов’язкові діагностичні дані, надсилаються лише необхідні діагностичні дані. Наприклад, якщо ви використовуєте Office Professional Plus 2019 або Office Standard 2016, які не передбачають такого вибору, надсилаються лише необхідні діагностичні дані. В Office 2013 необхідні або необов’язкові діагностичні дані не надсилаються. Докладні відомості про те, які версії Office надають такий вибір, див. в статті [Елементи керування приватністю, доступні в продуктах Office](products-versions-privacy-controls.md).

***Необов’язкові діагностичні дані**  – це додаткові дані, які допомагають нам удосконалювати продукт, а також надають розширені відомості для виявлення, діагностики та усунення проблем.

Необов’язкові діагностичні дані збираються разом з обов’язковими. Крім того, можна надсилати файли журналів діагностики Office, які містять відомості, дуже схожі на необов’язкові діагностичні дані. Докладні відомості про ці файли журналів див. в статті [Огляд файлів журналів діагностики Office](https://support.microsoft.com/office/fba86aac-70dc-4858-ae1f-ec2034346cdf).

До необов’язкових діагностичних даних належать, наприклад, дані про фігури, які користувачі вставляють у документи Word, які збираються для покращення пропозицій, а також дані про швидкість відображення слайдів PowerPoint на екрані, які збираються, щоб прискорити показ слайдів.

Докладні відомості про діагностичні дані див. в таких статтях:

- [Обов’язкові діагностичні дані в Office](required-diagnostic-data.md)
- [Використання засобу перегляду діагностичних даних з Office](https://support.microsoft.com/office/cf761ce9-d805-4c60-a339-4e07f3182855)

Адміністратору організації також можуть бути корисними такі статті:

- [Огляд елементів керування конфіденційністю в Програмах Microsoft 365 для підприємств](overview-privacy-controls.md)
- [Параметри політики для налаштування елементів керування конфіденційністю в Програмах Microsoft 365 для підприємств](manage-privacy-controls.md)
- [Параметри налаштування елементів керування конфіденційністю в Office для Mac](mac-privacy-preferences.md)
- [Параметри налаштування елементів керування конфіденційністю в Office на пристроях з iOS](ios-privacy-preferences.md)
- [Параметри політики для налаштування елементів керування конфіденційністю в Office на пристроях з Android](android-privacy-controls.md)

## <a name="categories-of-optional-diagnostic-data"></a>Категорії необов’язкових діагностичних даних

Необов’язкові діагностичні дані поділяються на такі категорії:

- Налаштування та оновлення ПЗ
- Використання продуктів і служб
- Швидкодія та безперебійність продуктів і служб
- Підключення та конфігурація пристрою

Ці категорії відображаються в засобі перегляду діагностичних даних і мають такі самі категорії, що й обов’язкові діагностичні дані.

У наступних розділах наведено опис кожної категорії та приклади подій для кожної категорії.

## <a name="software-setup-and-inventory-events"></a>Події налаштування та оновлення ПЗ

Ця категорія містить події, які можуть охоплювати такі області:

- Назва та версія інстальованого продукту, стан інсталяції.
- Програмні надбудови та їхні параметри.
- Помилки документів, функцій та надбудов, які можуть зашкодити безпеці, зокрема вплинути на стан готовності до оновлення продукту.

У таблиці нижче наведено приклади подій у цій категорії та опис цих подій.

| _ *Назва події**   | **Опис події**  |
| ---- | ---- |
| Office.Extensibility.AppCommands.GetRibbonUpdatesForUserId | Ця подія вказує, чи успішно відбувається оновлення стрічки в інтерфейсі користувача Word, коли користувач заходить в інший обліковий запис. Ми використовуємо цю подію для виявлення неправильного налаштування та інших проблем, які можуть вплинути на інтерфейс користувача Office. |
| Office.Extensibility.AppCommands.AppCmdInstall   | Ця подія містить відомості про надбудову Office, інстальовану користувачем, зокрема ідентифікатор програми, збірку та версію операційної системи, успішність і тривалість інсталяції.  |

## <a name="product-and-service-usage-events"></a>Події використання продуктів і служб

Ця категорія містить події, які можуть охоплювати такі області:

- Успішність функціонування програми. Обмежується операціями відкривання та закривання програм і документів, редагування файлів і спільного доступу до файлів (спільної роботи).
- Визначення, чи сталися події конкретних функцій, таких як запуск або припинення, а також чи працює ця функція.
- Функції спеціальних можливостей Office

У таблиці нижче наведено приклади подій у цій категорії та опис цих подій.

| **Назва події**   | **Опис події**  |
| ------ | ------- |
| Office.Word.Commanding.Highlight  | Ця подія вказує, що у Word було виконано команду виділення тексту. Ми використовуємо цю подію для виявлення помилок у команді виділення тексту.  |
| Office.Translator.AddInLoaded   | Підтвердження того, чи функцію перекладача успішно завантажено й відображено інтерфейс.  |
| Office.Graphics.GVizInsertShape |Відстежує використання функції вставлення фігур у Word, а також указує, фігури якого типу вставлено та з якого джерела.| 
| Office.PowerPoint.PPT.Desktop.SummaryZoomInsertionRule   | Ця подія визначає, чи присутні в документі будь-які розділи, коли користувач вставляє інтерактивний зміст, а також чи видаляє користувач наявні розділи. |
| Office.Security.SecureReaderHost.ProtectedViewValidation | Відстежує, коли та з якою метою відкривають файл у безпечному поданні. Використовується для виявлення ситуацій, коли безпечне подання не активується належним чином, щоб забезпечити правильну роботу функції. |

## <a name="product-and-service-performance-events"></a>Події швидкодії та безперебійності продуктів і служб

Ця категорія містить події, які можуть охоплювати такі області:

- Неочікуване закриття (аварійне завершення роботи) програми та стан програми на цей момент.
- Повільна або погана робота, коли програма запускається чи відкривається файл.
- Помилки функціоналу та взаємодії з користувачем.

У таблиці нижче наведено приклади подій у цій категорії та опис цих подій.

| **Назва події**    | **Опис події**   |
| --------------- | -------------- |
| Office.Word.Word.CoreSaveTime100ns     | Ця подія реєструє швидкість збереження документа програмою Word. Ми використовуємо цю подію, щоб виявляти помилки та проблеми зі швидкодією під час збереження документів у Word.|
| Office.Identity.SignInForWamAccountAad  | Ця подія фіксується, коли користувач входить до облікового запису Azure Active Directory через бібліотеку диспетчера облікових записів в Інтернеті (WAM). Ця подія надсилає метадані, як-от AppName, AppVersion і код помилки в разі невдачі. |
| Office.PowerPoint.PPT.Desktop.FileOpen.FirstSlideMasterThumbnailRenderTime | Ця подія повідомляє про загальний час, необхідний для виводу на екран першого ескізу зразка слайдів у PowerPoint.  |
| Office.Extensibility.Diagnostics   | Ця подія надає загальні діагностичні відомості про надбудови Office, як-от звіти про аварійне завершення роботи для потреб налагодження.|

## <a name="device-connectivity-and-configuration-events"></a>Події підключення та конфігурації пристрою

Ця категорія містить події, які можуть охоплювати такі області:

- Стан підключення до мережі та параметри пристрою, наприклад пам’ять.

У таблиці нижче наведено приклади подій у цій категорії та опис цих подій.

| **Назва події**                    | **Опис події**                                                                                                                                                     |
| ------ | ----- |
| Office.Graphics.ArtViewValidate | Ця подія реєструє підтвердження результатів графічного подання, яке підтримує графічний інтерфейс користувача. Ми використовуємо цю подію, щоб збирати дані про використання й помилки цифрової обробки графіки. |
| Office.Graphics.ARCExceptionScope | Ця подія відстежує помилки, про які повідомляє система цифрової обробки. |
| Office.Extensibility.ODPLatency   | Ця подія надає відомості про підключення користувача до мережі та швидкість підключення.     |
